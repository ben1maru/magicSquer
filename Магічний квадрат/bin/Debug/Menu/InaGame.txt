Магічний квадрат — це квадратна таблиця n*n, заповнена n^{2} числами таким чином, що сума чисел у кожному рядку, кожному стовпчику і на обох діагоналях однакова. Якщо в квадраті рівні суми чисел тільки в рядках і стовпцях, то він називається напівмагічним. Нормальним називається магічний квадрат, заповнений цілими числами від  1 до  n^{2}. Магічний квадрат називається асоціативним або симетричним, якщо сума будь-яких двох чисел, розташованих симетрично щодо центру квадрата, дорівнює n^{2}+1 .

Нормальні магічні квадрати існують для всіх порядків  n > 1}, за винятком n=2}, хоча випадок n=1 тривіальний — квадрат складається з одного числа. Мінімальний нетривіальний випадок показаний нижче, він має порядок 3.
